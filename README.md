# Analiza sigurnosnih ranjivosti *blockchain-a* sa *Proof of Work* konsenzusom


U cilju dubinskog razumevanja sigurnosnih aspekata *blockchain* tehnologije, ovaj rad se fokusira na analizu ranjivosti sistema sa dokazom o radu (*Proof of Work - PoW*), s posebnim osvrtom na kriptovalute.

Kriptovalute su digitalni resursi koji koriste kriptografske tehnike kako bi omogućile bezbedno izvršavanje finansijskih transakcija. Ključna komponenta kriptovaluta je *blockchain*, decentralizovana i distribuirana knjiga transakcija koja osigurava transparentnost i nepovredivost podataka.

Fokus ovog istraživanja je analiza sigurnosnih aspekata PoW sistema, s posebnim naglaskom na novim kriptovalutama koje trebaju koristiti ovu tehnologiju. Cilj je identifikovati potencijalne ranjivosti i pružiti preporuke kako nove kriptovalute mogu prevazići ove izazove i ojačati svoju sigurnost.


### "Mapa" projekta

U folderu "Model" nalazi se dekompozicija primera PoW modela. Ovde su detaljno opisani ključni elementi, kao što su *blockchain*, transakcije, blokovi i sama PoW procedura. Ovo će pružiti čitaocima dublje razumevanje osnovnog modela koji se analizira.

Folder "Pretnje" sadrži analizu različitih pretnji koje se mogu javiti u PoW modelu. Ovde se identifikuju potencijalne ranjivosti i bezbednosni izazovi koji mogu uticati na funkcionalnost i sigurnost sistema.